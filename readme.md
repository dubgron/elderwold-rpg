---
layout: default
title: SRD
permalink: /
---

# Elderwold

Jest to system RPG do grania w stylu OSR i wszystkie poniższe zasady należy interpretować zgodnie z jego założeniami i pryncypiami.

# Tworzenie Postaci

## 1. Atrybuty
Rzuć **3k6** na każdy z atrybutów.

| | |
| --- | --- |
| **Siła** | Walka, hart ducha i wytrzymałość. |
| **Zręczność** | Zwinność, atletyka i refleks. |
| **Wola** | Pewność siebie, dyscyplina i charyzma. |

## 2. Punkty Trafień
**Rzuć k6** na swoje początkowe **Punkty Trafień (PT)**. Tyle obrażeń jest w stanie przyjąć Twoja postać, zanim otrzyma poważne rany.

## 3. Ekwipunek Początkowy
Korzystając z poniższych tabel, wylosuj ekwipunek początkowy. 
Rzuć **k20** na **Pancerz**, dwa razy na **Sprzęt do Eksploracji**, raz na **Sprzęt Ogólny I** oraz raz na **Sprzęt Ogólny II**.

### Pancerz

| | | | |
| :---: | :---: | :---: | :---: |
| 1–14 | 15–17 | 18–19 | 20 |
| Brak | Lekka zbroja (**Z1**) | Lekka zbroja (**Z1**) + Tarcza (**T1**) | Ciężka zbroja (**Z2**) |

### Sprzęt do Eksploracji

| | | | | | | | |
| --- | --- | --- | --- | --- | --- | --- | --- |
| 1. | Dłuto | 6. | Łańcuch (3m) | 11. | Namiot wieloosobowy | 16. | Tyczka (3m) |
| 2. | Drabina linowa (3m) | 7. | Latarnia i Olej (**Zk12**) | 12. | Pilnik do metalu | 17. | Wiertło |
| 3. | Hak do wspinaczki | 8. | Lina (15m) | 13. | Rozpałka (**Zk8**) | 18. | Worek (duży) |
| 4. | Klin do drzwi | 9. | Łom | 14. | Sznurek (100m) | 19. | Wózek ręczny (4 sloty) |
| 5. | Kłódka (bez klucza) | 10. | Lusterko | 15. | Taran do drzwi | 20. | Wytrychy |

### Sprzęt Ogólny I

| | | | | | | | |
| --- | --- | --- | --- | --- | --- | --- | --- |
| 1. | Alkohol (butelka, **Zk6**) | 6. | Łopata | 11. | Piła do drewna | 16. | Smoła (gar, **Zk8**) |
| 2. | Kajdany | 7. | Metalowa misa | 12. | Potrzask | 17. | Szklane kulki (**Zk4**) |
| 3. | Kilof | 8. | Miech | 13. | Pusta książka | 18. | Talia kart |
| 4. | Klej (słoik, **Zk6**) | 9. | Moździerz i tłuczek | 14. | Róg | 19. | Wędka |
| 5. | Kolczatki | 10. | Obcęgi | 15. | Sieć rybacka | 20. | Wiadro |

### Sprzęt Ogólny II

| | | | | | | | |
| --- | --- | --- | --- | --- | --- | --- | --- |
| 1. | Dzwonek | 6. | Kadzidło (**Zk8**) | 11. | Mydło | 16. | Świece (**Zk4**) |
| 2. | Fałszywe klejnoty | 7. | Klepsydra | 12. | Perfumy (**Zk8**) | 17. | Trucizna (fiolka) |
| 3. | Gwizdek | 8. | Kreda (**Zk8**) | 13. | Pióro i atrament (**Zk8**) | 18. | Wnyki |
| 4. | Igła i nić (**Zk10**) | 9. | Luneta | 14. | Smar (słoik, **Zk6**) | 19. | Zestaw fiolek |
| 5. | Instrument | 10. | Młotek i gwoździe (**Zk8**) | 15. | Szkło powiększające | 20. | Zestaw szulerskich kości |

Oprócz tego postać posiada **dowolną broń**, sakiewkę zawierającą **2k6 szylingów**, ubrania podróżne oraz plecak, w którym trzyma pochodnie (**Zk6**), racje żywnościowe (**Zk6**) oraz sprzęt do obozowania i kartografii.

Dodatkowo, każda postać z łukiem lub kuszą posiada też strzały (kołczan, **Zk8**).

## 4. Cechy Postaci
Wymyśl lub wylosuj pozostałe cechy postaci, takie jak budowa ciała, szczegół wyglądu, ubiór, przeszłość i nieszczęście – korzystając z losowych tabel poniżej. Wybierz imię swojej postaci, ale nie przywiązuj się do niej zbytnio. Świat jest bardzo niebezpiecznym miejscem.

### Budowa

| | | | |
| --- | --- | --- | --- |
| 1. Atletyczna | 6. Niezdarna | 11. Niska | 16. Otyła |
| 2. Krzepka | 7. Mizerna | 12. Muskularna | 17. Malutka |
| 3. Korpulentna | 8. Napakowana | 13. Smukła | 18. Wysoka |
| 4. Delikatna | 9. Twarda | 14. Miękka | 19. Wiotka |
| 5. Wychudzona | 10. Szczupła | 15. Posągowa | 20. Żylasta |

### Szczegół

| | | | |
| --- | --- | --- | --- |
| 1. Blada cera | 6. Duża broda | 11. Kolczyki | 16. Tatuaże |
| 2. Blizny | 7. Dziewięć palców | 12. Krzaczaste brwi | 17. Warkocz |
| 3. Bokobrody | 8. Długie włosy | 13. Kręcone włosy | 18. Złamany nos |
| 4. Brak ucha | 9. Jedno oko | 14. Ogolona głowa | 19. Złoty ząb |
| 5. Brak zęba | 10. Kok | 15. Piegi | 20. Znamię |

### Odzież

| | | | |
| --- | --- | --- | --- |
| 1. Brudna | 6. Niegustowna | 11. Praktyczna | 16. Za mała |
| 2. Elegancka | 7. Ozdobna | 12. Przetarta | 17. Zabłocona |
| 3. Haftowana | 8. Poplamiona | 13. Przypalona | 18. Zakrwawiona |
| 4. Koronkowa | 9. Postrzępiona | 14. Śmierdząca | 19. Zaniedbana |
| 5. Modna | 10. Połatana | 15. Za duża | 20. Znoszona |

### Przeszłość

| | | | |
| --- | --- | --- | --- |
| 1. Alchemiczka | 6. Łowca nagród | 11. Najemniczka | 16. Uczony |
| 2. Artysta | 7. Kapłanka | 12. Przemytnik | 17. Włamywaczka |
| 3. Banitka | 8. Kieszonkowiec | 13. Rzeźniczka | 18. Wróżbita |
| 4. Dezerter | 9. Kucharka | 14. Student | 19. Zielarka |
| 5. Hazardzistka | 10. Kupiec | 15. Trucicielka | 20. Żebraczka |

### Nieszczęście

| | | | |
| --- | --- | --- | --- |
| 1. Biedna | 6. Oszukany | 11. Przeklęta | 16. Wrobiony |
| 2. Nawiedzony | 7. Podmieniona | 12. Skazany | 17. Wygnana |
| 3. Odrzucona | 8. Porwany | 13. Skompromitowana | 18. Wyrzeczony |
| 4. Okaleczony | 9. Porzucona | 14. Szantażowany | 19. Zdegradowana |
| 5. Okradziona | 10. Poszukiwany | 15. Ścigana | 20. Zdradzony |


# Zasady gry

## Rzut obronny
Rzut obronny wykonywany jest w sytuacji, kiedy unikasz **zagrożenia wynikającego z ryzykownej akcji lub sytuacji**. Rzuć **k20**. Jeżeli rezultat jest **niższy lub równy** odpowiedniemu **Atrybutowi**, to rzut kończy się **sukcesem**, a zagrożenie Cię nie dotyka. W przeciwnym wypadku rzut kończy się **porażką** i ponosisz konsekwencje wynikające z zagrożenia. Konsekwencja określa **Arbiter**. Wynik 20 to zawsze **porażka**.

## Rzut Szczęścia
Kiedy wynik sytuacji jest niepewny i nie zależy od **SIŁ**, **ZRE** ani **WOL** postaci, przetestuj **Szczęście**. Ustal szansę wystąpienia określonego rezultatu jako **X-na-6** (im niższa liczba, tym mniej prawdopodobne; im wyższa, tym bardziej). Następnie rzuć **k6**. Jeśli wynik jest niższy od lub równy **X**, wystąpił określony rezultat.

## Obciążenie
Postać ma łącznie 10 miejsc w ekwipunku: plecak z sześcioma miejscami, jedno miejsce na każdą rękę i dwa miejsca na sobie (np. pas, klatka piersiowa lub głowa).

Większość przedmiotów zajmuje jedno miejsce, a małe przedmioty można ze sobą zgrupować. Miejsca w ekwipunku są abstrakcyjne i w razie wątpliwości decyzje podejmuje **Arbiter**.

**Nieporęczne** przedmioty zajmują dwa miejsca i są zwykle dwuręczne lub niewygodne w noszeniu.

Postać nie może przenosić więcej przedmiotów niż pozwala na to jej ekwipunek. Drużyna może zaopatrzyć się w wózek lub zwierze pociągowe, żeby zwiększyć liczbę przedmiotów, które będzie w stanie przenieść. **Najemnicy** również mogą zostać wynajęci do przenoszenia sprzętu.

## Odpoczynek
Twoja postać może odzyskać siły na dwa sposoby:

- **Krótki odpoczynek**: zajmuje 10 minut (1 turę). Łyk wody i kilka minut odpoczynku przywracają wszystkie utracone **Punkty Trafień**.
- **Pełny odpoczynek**: zajmuje tydzień w bezpiecznym miejscu. Przywraca wartości atrybutów do stanu początkowego oraz zdejmuje większość długotrwałych stanów.


# Walka
Jeśli przemoc stała się nieunikniona, rozpoczyna się walka.

## Inicjatywa
Na początku każdej rundy walki **rzuć k6**:

- **1–3**: bohaterowie działają jako pierwsi,
- **4–6**: przeciwnicy działają jako pierwsi.

Postacie nie mają ustalonej kolejności działania wewnątrz tury, ta zależy od graczy.

W przypadku, gdy jest więcej niż dwie strony w walce, to każda strona rzuca kostką tego samego rozmiaru i działają w kolejności od najniższego do najwyższego wyniku.

### Zaskoczenie
Jeśli atakujesz niespodziewającego się niczego przeciwnika, to w pierwszej rundzie walki Twoja postać i wszyscy jej sojusznicy, którzy znają plan, **działają jako pierwsi**, a przeciwnicy są **wystawieni na atak**.

## Wystawiony na atak
Postacie, które są zaskoczone lub przeciążone, są **wystawione na atak**. Oznacza to, że traktowane są tak, jakby miały zero **PT**. Jeżeli poprawią swoją sytuacje, to nie będą już **wystawieni na atak**. Pułapki i zasadzki atakują z zaskoczenia przez co powodują, że ofiary są **wystawione na atak**.

## Broń długa
Broń długa wymaga dwóch rąk do władania (jest **nieporęczna**) i podczas walki w nieodpowiednich warunkach, takich jak spiralna klatka schodowa, wąski tunel lub bardzo bliski dystans, atak nią jest **osłabiony**.

## Ataki
Weź kość podyktowaną przez swoją aktualną broń i wszystkie kości bonusowe, jeżeli takie zostały przyznane. Wielu atakujących, walczących z tym samym przeciwnikiem, atakują razem. Rzuć wszystkimi kośćmi obrażeń jednocześnie. Zachowaj tylko **najwyższy wynik**. Atak zadał właśnie tyle obrażeń.

### Atak z przewagą
W przypadku gdy jedna ze stron zyskuje przewagę, **Arbiter** przyznaje najbardziej odpowiedni bonus:

- **+k6**: Mały podstęp (piach w oczy)
- **+d8**: Taktyczny manewr (silna pozycja)
- **+k10**: Bezwzględny ruch (rozbrojony cel)
- **+k12**: Potężna moc (krew demona)

### Atak bez broni
Zadaje **k4** obrażeń. Ataki bestii, uzbrojonych w zęby i pazury, nie liczą się jako **ataki bez broni**.

### Osłabiony atak
Zadaje **k4** obrażeń niezależnie od używanej broni i nie może być wzmocniony przez **kości bonusowe**.

### Obrażenia obszarowe
Obrażenia obszarowe zadawane są wszystkim postaciom w zasięgu ataku, rzucając osobno na każdą z nich. Jeśli liczba postaci, znajdujących się w zasięgu ataku, jest niejasna, **rzuć k6**.

### Obrażenia trwające
Zadawane są pod koniec tury ofiary, dopóki nie zostaną usunięte.

## Obrażenia
Obrażenia fizyczne są zmniejszane o całkowitą wartość **Pancerza (P)** postaci. Walczący mogą korzystać tylko z jednej **zbroi (Z)** i jednej **tarczy (T)**.

Pozostałe obrażenia odejmowane są od **Punktów Trafień (PT)** postaci. Jeżeli zostanie jej przynajmniej jeden **PT**, to **uniknęła** ona ataku.

Jeżeli obrażenia zredukują **PT** postaci do zera, to ich nadmiar odejmowany jest od **SIŁ** i postać zostaje **ranna**. Musi ona wykonać **rzut obronny SIŁ**, żeby uniknąć **śmiertelnej rany**. Śmiertelnie ranne postacie tracą przytomność i są umierające. Jeżeli zostaną pozostawione bez pomocy przez **godzinę**, zginą.

Gdy **SIŁ** postaci spadnie do zera, to zostanie **zabita**. Jeśli jej **ZRE** lub **WOL** spadnie do zera, zostaje odpowiednio **sparaliżowana** lub doznaje **załamania nerwowego**, i nie może działać, dopóki nie odbędzie **pełnego odpoczynku**.
